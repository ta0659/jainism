<!DOCTYPE HTML>
<html>
    <head>
       <title> DharmanathaPuja </title>
       <link rel="stylesheet" type= "text/css" href="jain.css"/> 
    </head>

    <body>
         <div class="bImg">
            <center>
                <h2> Dharmanath Bhagwan Puja </h2> 
                <a href = "#"><img src="img/b15.jpg"/></a>

                <h4><p>तजि के सरवारथसिद्धि विमान, सुभान के आनि आनन्द बढ़ाये |</p>

                    जगमात सुव्रति के नन्दन होय, भवोदधि डूबत जंतु कढ़ाये ||
                    
                    <p>जिनके गुन नामहिं प्रकाश है, दासनि को शिवस्वर्ग मँढ़ाये |</p>
                    
                    तिनके पद पूजन हेत त्रिबार, सुथापतु हौं इहं फूल चढ़ाये ||</h4>
                    
                    <h2>ॐ ह्रीं श्रीधर्मनाथजिनेन्द्र ! अत्र अवतर अवतर संवौषट् |
                    
                    <p>ॐ ह्रीं श्रीधर्मनाथजिनेन्द्र ! अत्र तिष्ठ तिष्ठ ठः ठः |</p>
                    
                    ॐ ह्रीं श्रीधर्मनाथजिनेन्द्र ! अत्र मम सन्निहितो भव भव वषट् |</h2>
                    
                     
                    
                    <h4>मुनि मन सम शुचि शीर नीर अति, मलय मेलि भरि झारी |
                    
                    <p>जनमजरामृत ताप हरन को, चरचौं चरन तुम्हारी ||</p>
                    
                    परमधरम-शम-रमन धरम-जिन, अशरन शरन निहारी |
                    
                    <p>पूजौं पाय गाय गुन सुन्दर नाचौं दे दे तारी ||</p></h4>
                    
                    <h2>ॐ ह्रीं श्रीधर्मनाथजिनेन्द्राय जन्मजरामृत्युविनाशनाय जलं नि0स्वाहा |1|</h2>
                    
                     
                    
                    <h4><p>केशर चन्दन कसली नन्दन, दाहनिकन्दन लीनि |</p>
                    
                    जलसंग घस लसि शसिसम शमकर, भव आताप हरीनो |परम0</h4>
                    
                    <h2>ॐ ह्रीं श्रीधर्मनाथजिनेन्द्राय भवातापविनाशनाय चन्दनं नि0स्वाहा |2|</h2>
                    
                     
                    
                    <h4><p>जलज जीर सुखदास हीर हिम, नीर किरनसम लायो |</p>
                    
                    पुंज धरत आनन्द भरत भव, दंद हरत हरषायो ||परम0</h4>
                    
                    <h2>ॐ ह्रीं श्रीधर्मनाथजिनेन्द्राय अक्षयपदप्राप्तये अक्षतान् नि0स्वाहा |3| </h2>
                    
                     
                    
                    <h4><p>सुमन सुमन सम सुमणि थाल भर, सुमनवृन्द विहंसाई |</p>
                    
                    सुमन्मथ-मद-मंथन के कारन, अरचौं चरन चढ़ाई ||परम0</h4>
                    
                    <h2>ॐ ह्रीं श्रीधर्मनाथजिनेन्द्राय कामबाणविध्वंसनाय पुष्पं नि0स्वाहा |4|</h2>
                    
                     
                    
                    <h4><p>घेवर बावर अर्द्ध चन्द्र सम, छिद्र सहज विराजे |</p>
                    
                    सुरस मधुर ता सों पद पूजत, रोग असाता भाजै ||परम0</h4>
                    
                    <h2>ॐ ह्रीं श्रीधर्मनाथजिनेन्द्राय क्षुधारोगविनाशनाय नेवैद्यं नि0स्वाहा |5|</h2>
                    
                     
                    
                    <h4><p>सुन्दर नेह सहित वर दीपक, तिमिर हरन धरि आगे |</p>
                    
                    नेह सहित गाऊँ गुन श्रीधर, ज्यों सुबोध उर जागे ||परम0</h4>
                    
                    <h2>ॐ ह्रीं श्रीधर्मनाथजिनेन्द्राय मोहान्धकार विनाशनाय दीपं नि0स्वाहा |6|</h2>
                    
                     
                    
                    <h4><p>अगर तगर कृष्णागर तव दिव हरिचन्दन करपूरं |</p>
                    
                    चूर खेय ज्वलन मांहि जिमि, करम जरें वसु कूरं ||परम0</h4>
                    
                    <h2>ॐ ह्रीं श्रीधर्मनाथजिनेन्द्राय अष्टकर्मदहनाय धूपं नि0स्वाहा |7|</h2>
                    
                     
                    
                    <h4><p>आम्र काम्रक अनार सारफल, भार मिष्ट सुखदाई |</p>
                    
                    सो ले तुम ढिग धरहुँ कृपानिधि, देहु मोच्छ ठकुराई ||परम0</h4>
                    
                    <h2>ॐ ह्रीं श्रीधर्मनाथजिनेन्द्राय मोक्षफल प्राप्तये फलं नि0स्वाहा |8|</h2>
                    
                     
                    
                    <h4><p>आठों दरब साज शुचि चितहर, हरषि हरषि गुनगाई |</p>
                    
                    बाजत दृमदृम दृम मृदंग गत, नाचत ता थेई थाई ||परम0</h4>
                    
                    <h2>ॐ ह्रीं श्रीधर्मनाथजिनेन्द्राय अनर्घ्यपदप्राप्तये अर्घ्यं नि0स्वाहा |9|</h2>
                    
                     
                    
                    <h2>पंच कल्याणक अर्घ्यावली</h2>
                    
                    <h4>पूजौं हो अबार, धरम जिनेसुर पूजौं ||टेक
                    
                    <p>आठैं सित बैशाख की हो, गरभ दिवस अधिकार |</p>
                    
                    जगजन वांछित पूर को, पूजौं हो अबार ||धरम0</h4>
                    
                    <h2>ॐ ह्रीं वैशाखशुक्ला अष्टम्यां गर्भमंगलप्राप्ताय श्रीधर्म0जि0अर्घ्यं निर्व0 |1|</h2>
                    
                     
                    
                    <h4><p>शुकल माघ तेरसि लयो हो, धरम धरम अवतार |</p>
                    
                    सुरपति सुरगिर पूजियो, पूजौं हो अबार ||धरम0</h4>
                    
                    <h2>ॐ ह्रीं माघशुक्ला त्रयोदश्यां जन्ममंगलप्राप्ताय श्रीधर्म0जि0अर्घ्यं निर्व0 |2|</h2>
                    
                     
                    
                    <h4><p>माघशुक्ल तेरस लयो हो, दुर्द्धर तप अविष्कार |</p>
                    
                    सुरऋषि सुमनन तें पूजें, पूजौं हो अबार ||धरम0</h4>
                    
                    <h2>ॐ ह्रीं माघशुक्ला त्रयोदश्यां तपोमंगलप्राप्ताय श्रीधर्म0जि0अर्घ्यं निर्व0 |3|</h2>
                    
                     
                    
                    <h4><p>पौषशुक्ल पूनम हने अरि, केवल लहि भवितार |</p>
                    
                    गण-सुर-नरपति पूजिया, पूजौं हो अबार ||धरम0</h4>
                    
                    <h2>ॐ ह्रीं पौषशुक्ला पूर्णिमायां केवलज्ञानप्राप्ताय श्रीधर्म0जि0अर्घ्यं निर्व0 |4|
                    
                     
                    
                    <h4><p>जेठशुकल तिथि चौथ की हो, शिव समेद तें पाय |</p>
                    
                    जगतपूज्यपद पूजहूँ, पूजौं हो अबार ||धरम0</h4>
                    
                    <h2>ॐ ह्रीं ज्येष्ठशुक्ला चतुर्थ्यां मोक्षमंगलप्राप्ताय श्रीधर्म0जि0अर्घ्यं निर्व0 |5|
                    
                     
                    
                    <h2>जयमाला</h2>
                    
                    <h4><p>दोहाः- घनाकार करि लोक पट, सकल उदधि मसि तंत |</p>
                    
                    लिखै शारदा कलम गहि, तदपि न तुव गुन अंत |1| 
                    
                    <p>जय धरमनाथ जिन गुनमहान, तुम पद को मैं नित धरौं ध्यान |</p>
                    
                    जय गरभ जनम तप ज्ञानयुक्त, वर मोच्छ सुमंगल शर्म-भुक्त |2|
                    
                    <p>जय चिदानन्द आनन्दकंद, गुनवृन्द सु ध्यावत मुनि अमन्द |</p>
                    
                    तुम जीवनि के बिनु हेतु मित्त, तुम ही हो जग में जिन पवित्त |3|
                    
                    <p>तुम समवसरण में तत्वसार, उपदेश दियो है अति उदार |</p>
                    
                    ता को जे भवि निजहेत चित्त, धारें ते पावें मोच्छवित्त |4|
                    
                    <p>मैं तुम मुख देखत आज पर्म, पायो निज आतमरुप धर्म |</p>
                    
                    मो कों अब भवदधि तें निकार, निरभयपद दीजे परमसार |5|
                    
                    <p>तुम सम मेरो जग में न कोय, तुमही ते सब विधि काज होय |</p>
                    
                    तुम दया धुरन्धर धीर वीर, मेटो जगजन की सकल पीर |6|
                    
                    <p>तुम नीतिनिपुन विन रागरोष, शिवमग दरसावतु हो अदोष |</p>
                    
                    तुम्हरे ही नामतने प्रभाव, जगजीव लहें शिव-दिव-सुराव |7|
                    
                    <p>ता तें मैं तुमरी शरण आय, यह अरज करतु हौं शीश नाय |</p>
                    
                    भवबाधा मेरी मेट मेट, शिवराधा सों करौं भेंट भेंट |8|
                    
                    <p>जंजाल जगत को चूर चूर, आनन्द अनूपम पूर पूर |</p>
                    
                    मति देर करो सुनि अरज एव, हे दीनदयाल जिनेश देव |9|
                    
                    <p>मो कों शरना नहिं और ठौर, यह निहचै जानो सुगुन मौर |</p>
                    
                    वृन्दावन वंदत प्रीति लाय, सब विघन मेट हे धरम-राय |10|
                    
                     
                    
                    <p>जय श्रीजिनधर्मं, शिवहितपर्मं, श्रीजिनधर्मं उपदेशा |</p>
                    
                    तुम दयाधुरंधर विनतपुरन्दर, कर उरमन्दर परवेशा |11|</h4>
                    
                    <h2>ॐ ह्रीं श्रीधर्मनाथजिनेन्द्राय पूर्णार्घ्यं निर्वपामीति स्वाहा |</h2>
                    
                     
                    
                    <h4><p>जो श्रीपतिपद जुगल, उगल मिथ्यात जजे भव |</p>
                    
                    ता के दुख सब मिटहिं, लहे आनन्द समाज सब ||
                    
                    <p>सुर-नर-पति-पद भोग, अनुक्रम तें शिव जावे |</p>
                    
                    ता तें वृन्दावन यह जानि, धरम-जिन के गुन ध्यावे ||</h4>
                    
                    <h2>इत्याशीर्वादः (पुष्पांजलिं क्षिपेत्)
            </center>
        </div>
    </body>
</html>